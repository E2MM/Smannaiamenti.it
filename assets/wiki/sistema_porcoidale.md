# sistema porcoidale

o più raramente sistema porcoidele, indica genericamente le usanze tipiche dei clan orcheschi e orchici nell'affrontare il tema delle unità di misura e delle misurazioni.
Sono noti 84 diversi sistemi porcoidali, uno per ciascun clan non estinto (fuorché per il clan dei grotobalbi che non possiede il concetto di misura, confuso con quello di mannaia, e per il clan degli sbrugliatori di arti, che ne usano due diversi a seconda della parità o disparità del numero di arti rimanenti) sebbene i più noti siano di gran lunga più utilizzabili del più noto sistema imperiale umano.

In molti sistemi porcoidali l'unità di misura standard di lunghezza rimane la mannaia, di cui ogni clan senziente possiede il proprio esemplare campione di platino-iridio custodito tra i tesori del clan.

Vista la diversa interoperabilità tra clan della misura mannaica, recentemente alcuni tentativi sono in corso per stabilire un tavolo di "cessate le smannaiate" atto a concordare una unità mannaica basata su costanti della natura, come ad esempio la definizione proposta dal clan degli orchi da legna: una mannaia standard equivale allo spessore massimo del tronco di un baosbrab di 144 anni orchici.