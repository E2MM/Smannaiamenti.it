# la mucca, l'orco mummia e il cinghiale da traino

C'erano una volta una mucca, un orco mummia e un cinghiale da traino, che stavano cercando di costruire un riparo per la notte.
I tre si erano divisi i compiti, e al comando c'era il più intelligente, cioè la mucca, mentre l'orco-mummia smannaiava i rami degli alberi e il cinghiale da traino trasportava il legname.

La mucca, che era femminista, passava il tempo un po' dando ordini e un po' leggendo il suo libro preferito, "tori che odiano le mucche", in una traduzione-adattamento dallo svedese, il cui titolo originale era più "renni che odiano le renne".

Ad un certo punto all'orco mummia si staccarono le bende che gli reggevano la spalla che reggeva la mannaia con la quale sfrondava le frasche, così la clavicola gli cadde per terra!

Il cinghiale da traino, che era di Barletta, era stufo di faticare, così non appena vide la clavicola ossuta cadere, sgrugnendo con sgrazia prese la rincorsa, azzannò l'osso e corse via.
L'orco mummia imprecò in turcomanno, e col suo caratteristico ululato gutturale chiamò il sindacato degli orchi per manifestare contro i soprusi.

Si presentarono 470 sindacalisti della FIOM (Federazione Intra Orchica Moderata), armati di asce, fiaccole, catapulte e orchi da lancio.

Andarono dalla mucca, che per la cronaca si chiamava Adalgisa, armati di sole buone intenzioni! Così dopo un pacato dibattito posero fine all'esperimento sociale del matriarcato bovino ripristinando la sana e tradizionale gerarchia orchesca (vedasi "usi e costumi delle steppe orchesche")

Poi andarano alla ricerca del cinghiale, ci vollero ore di inseguimenti nel bosco di fragole gialle dove il cinghiale da traino si mimetizzava perfettamente! Alla fine lo trovarono e con le buone si fecero restituire la clavicola del povero operaio orco mummia.

Quella sera per cena cucinarono bistecche e polenta al ragù e vissero tutti felici e contenti!